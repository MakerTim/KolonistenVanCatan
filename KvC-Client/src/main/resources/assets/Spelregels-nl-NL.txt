Orginele auteur: Klaus Tauber
Vertaald door: Lisa Groenendijk
2 tot 6 spelers vanaf 11 jaar


Doel
De speler die als eerste 10 of meer punten behaalt, wint het spel. Het aantal punten kan veranderen
tussen de 10 en 15, afhankelijk van wat je van te voren afspreekt.


Opbouw van het spelbord
Splits de land- en zeevelden. Leg een landveld in het midden, gevolgd door 2 woestijnvelden daar
evenwijdig aan. Vervolg de rest van de landvelden in een spiraalvorm om dit midden heen, zodat het
land een symmetrie vormt. En tot slot plaats je de zeevelden om dit eiland heen. Deze doe je om en
om met de volgorde Water - 2:1 haven - Water - 3:1 haven. De rotatie van de haven is willekeurig,
maar beide havenpunten moeten aansluiten aan het vaste land.


Vervolgens worden de getalschijfjes op het spelbord gelegd met de letters naar boven en dit in
een spiraal vorm, beginnend van een hoekveld naar keuze. Als alle schijfjes op het bord liggen,
worden ze omgedraaid zodat de getallen duidelijk zichtbaar zijn.


De getallen (2 tot 12) zijn telkens twee keer in het spel (behalve de 2 en 12 zelf:
slechts 1 keer). Ze geven de waarschijnlijkheid weer van de som van twee dobbelstenen.
Hoe groter de lettergrootte van het getal, hoe hoger de kans dat deze som gedobbeld wordt.
De hoogst voorkomende combinaties (6 en 8) zijn bovendien heel duidelijk in het rood gedrukt.
Op het woestijnveld wordt geen schijfje geplaatst.
Nadat het spelbord opgebouwd is, kiest elke speler een kleur en krijgt hiervan 5
dorpen (huizen), 4 steden (kerken), 15 straten (staafjes) en een overzichtskaart van de
bouwkosten. De grondstofkaarten worden in 5 stapeltje open naast het spelbord gelegd. De
varianten zijn woud (hout), weide (wol), akker (graan), heuvel (stenen), gebergte (erts). 
De ontwikkelingskaarten (donkerder achterzijde) worden verdekt op een stapeltje gelegd. 
De rover (zwarte pion) plaats je in de woestijn. De 2 speciale kaarten en de dobbelstenen
liggen klaar naast het spelbord.


Stichtingsfase
Deze fase spreidt zich uit over twee ronden. Elke speler krijgt de gelegenheid om twee
nederzettingen en twee straatjes te bouwen alvorens het spel zelf start.

Eerste ronde
Wie het hoogst dobbelt, begint. Hij plaatst 1 nederzetting op een kruising naar keuze en sluit
hierop in willekeurige richting 1 straat aan. Vervolgens zijn de andere spelers in de richting
met de klok mee aan de beurt. Bij het zetten moet echter rekening gehouden worden met de
afstandsregel!
	- Afstandsregel
	  Een nederzetting mag slechts op een vrije kruising gezet worden als de drie
	  dichtstbijzijnde niet bebouwd zijn door een nederzetting of stad. Het maakt niet uit wie
	  er staat, het kruispunt moet vrij zijn.

Tweede ronde
Vervolgens plaatst de speler die tijdens de eerste ronde als laatste een nederzetting mocht
plaatsen een tweede nederzetting en straat. De andere spelers volgen in richting tegen de klok
in. De tweede nederzetting en straat mag - rekening houdend met de afstandsregel - overal
geplaatst worden. Onmiddellijk na het plaatsen van de tweede nederzetting en straat, ontvangt
elke speler zijn eerste grondstoffen. Voor elk landveld dat aan die tweede nederzetting grenst,
ontvangt hij 1 overeenstemmende grondstofkaart uit de voorraad. Deze grondstofkaarten houden de
spelers voor elkaar verborgen. De speler die als laatste zijn tweede nederzetting plaatste,
begint het spel.

Spelverloop
Elke speler doorloopt per beurt de volgende drie fasen:
	- opbrengst van het land 
	- handelen 
	- bouwen 
	- enkele bijzondere gebeurtenissen 


a) Opbrengst van het land
De speler aan beurt moet met beide dobbelstenen gooien. De som van de twee dobbelstenen bepaalt
het landnummer dat grondstoffen opbrengt. Elke speler die een nederzetting of stad heeft aan dit
gedobbeld stuk land, ontvangt een grondstofkaart (twee indien een stad). Zijn op een bepaald
ogenblik geen grondstofkaarten meer voorradig, ontvangt geen enkele speler die kaart in die beurt.

b) Handelen
Vervolgens mag de speler die aan de beurt is handel drijven met de andere spelers om zo aan de hem
ontbrekende grondstofkaarten te geraken. We onderscheiden hierbij de gewonnen binnenlandse handel
en zeehandel.

	- Binnenlandse handel
	  De speler mag met alle spelers grondstofkaarten ruilen. Hij deelt b.v. mee wat hij nodig heeft
	  en wat hij bereid is om er in ruil voor te geven. Belangrijk is dat er alleen gehandeld mag
	  worden met de speler die aan de beurt is, dus niet onder de andere spelers onderling.

	- Zeehandel
	  Hierbij kan de speler zonder behulp van zijn medespelers aan tafel grondstofkaarten ruilen.
	  Bij de meest eenvoudige ruil kan de speler 4 grondstofkaarten van 1 soort omruilen tegen 1
	  grondstofkaart naar keuze. Het bezit van een haven is hierbij niet nodig. Heeft een speler
	  echter een nederzetting of een stad opgericht aan zee, dan kan hij veel interessantere deals
	  doen. Bij een eenvoudige haven (met ?) mag de speler steeds 3 gelijke grondstofkaarten ruilen
	  voor 1 andere naar keuze. Bij een speciale haven moet de speler slechts 2 gelijke kaarten van
	  de afgebeelde grondstof omruilen tegen 1 nieuwe naar keuze.

c) Bouwen
De speler die aan de beurt is, kan ook bouwen om zijn punten te verhogen. In ruil voor bepaalde
combinaties van grondstofkaarten (zie overzichtskaartje) kan hij willekeurig straten,
nederzettingen of steden bouwen.

Kosten:
	straat: hout + stenen
	Een nieuwe straat moet aangelegd worden aan eigen straten, nederzettingen of steden. Op
	elke weg kan natuurlijk slechts 1 weg gebouwd worden. Zodra een speler een aaneensluitende
	straat heeft uit 5 stukken straat, ontvangt hij de speciale kaart "Langste handelsstraat"
	die hem 2 extra punten opleveren. Een handelsstraat kan onderbroken worden of een andere
	speler kan een langere straat bouwen. Op dat ogenblik gaat die speciale kaart naar de speler
	met de langste straat. Zodra 2 of meer spelers een even lange straat hebben, gaat de kaart
	terug naar de voorraad.

	nederzetting: hout + stenen + graan + wol
	Rekening houden met de afstandregel. De nederzetting moet minstens aan 1 eigen straat grenzen.
	Elke nederzetting op het spelbord levert ook 1 punt op en kan 1 grondstofkaart opbrengen indien
	de dobbelstenen dit bepalen.

	stad: 2 graan + 3 erts
	De speler bouwt zijn nederzetting om tot een stad. Hij verwisselt het huisje voor een kerk.
	Elke stad levert 2 punten en kan 2 grondstofkaarten opbrengen.

	ontwikkelingskaart: graan + wol + erts
	Als een speler een ontwikkelingskaart wil kopen, neemt hij de bovenste van de stapel af in
	ruil voor de 3 benodigde grondstofkaarten. De bekomen kaart(en) houdt hij best geheim voor de
	anderen. Een juist aangekochte kaart mag niet meteen gebruikt worden. Er zijn 14 ridders,
	6 vooruitgang en 5 punten in het spel.

d) Speciale gebeurtenissen + kaarten

	- Rover
	  Als een speler een 7 dobbelt bij het begin van zijn beurt, moet deze speler een van de twee
	  rovers verplaatsen naar een willekeurig ander landveld. De spelers die dorpen of steden hebben
	  aan de landveld waar de rover op wordt geplaatst en meer dan 7 kaarten hebben, moeten de helft
	  van hun kaarten inleveren. Deze spelers ontvangen ook geen grondstoffen totdat de rover weer
	  verplaatst is. Zijn er meerdere spelers voorhanden, dan kiest hij 1 slachtoffer uit.
	  Het roven zelf gebeurt gesloten: je mag niet zien welke soort kaart je steelt. Zolang een
	  rover op een tegel staat, ontvangt geen enkele speler grondstoffen van die tegel.
	  
	- Ontwikkelingskaart uitspelen
	  Een speler die aan de beurt is, mag op gelijk welk ogenblik tijdens zijn beurt 1
	  ontwikkelingskaart uitspelen(behalve de kaart die hij eventueel net kocht).

	- Ridder
	  Als een speler deze kaart uitspeelt, moet hij de rover op een ander landveld zetten. Hij steelt
	  ook 1 grondstofkaart van een willekeurige speler die er een nederzetting of stad heeft.
	  Gespeelde ridderkaarten blijven open voor de speler op tafel liggen. Een speler met 3 gespeelde
	  ridderkaarten ontvangt de speciale kaart "Grootste Riddermacht". Dit levert hem extra 2 punten.
	  Deze kaart gaat terug naar de voorraad indien iemand anders evenveel ridderkaarten komt uit te
	  spelen, of gaat naar die speler die op dat ogenblik weer de grootste riddermacht voor zich liggen
	  heeft. 
	  
	- Vooruitgang
	  Diegene die een dergelijke kaart uitspeelt, moet de opdracht die op de kaart staat gelijk uitvoeren.
	  De kaart verdwijnt dan terug onder de stapel.
		- stratenbouw: de speler mag onmiddellijk 2 nieuwe straten (gratis) bouwen
		- ontdekking: de speler mag onmiddellijk 2 grondstofkaarten naar keuze nemen
		- monopolie: alle spelers moeten al hun grondstofkaarten van een bepaalde
		  soort - te bepalen door de speler die de kaart gebruikt - afgeven aan die speler
		- Punten: deze kaarten leveren extra punten op en worden het best pas op het einde van het
		  spel getoond.

